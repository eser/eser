# İletişim İlkelerim

## Dinlemek, okumak ve bahsedileni anlamak

Birileri ile iletişim halindeyken onların ne anlatmaya çalıştığını anlamaya
çalışırım. Her metinin/konuşmanın bazı kusurları ve eksik noktaları vardır. O
eksik bırakılan yerlerden, söylemdeki hatalardan dolayı okumayı/dinlemeyi kesip
direkt yanıtlamaya çalışmam. Aktarılanı tekrar soğuk kanlılıkla değerlendirip
bana aktarılan fikirdeki/iddiadaki bakış açısını yakalamaya çalışırım. İçimdeki
muhakeme sonucu bahsedilen meseleyi benimsemek zorunda değilim ancak bunu bir
veri / yaklaşım olarak değerlendirmekte hiçbir sakınca olmaz.

## Saygı ve konuya odaklı kalmak

Ortada bir tartışma konusu olduğunda konuşmayı o kapsamın dışına taşırmamaya
odaklanırım. İletişimdeki kişilerin kim olduğu, ne yaptığı, ne düşündüğü, neye
inandığı/inanmadığı, neyi sevdiği/sevmediği, neyi istediği/istemediği, vb.
konuda sundukları argümanlarla ilintili değildir. Eğer biri ile tartışmaya
girdiysem, o kişiye saygı duymak zorunluluğum vardır. Aksi takdirde hiçbir
tarafın bir kazancının olamayacağı bir tartışmaya girmek anlamsızdır.

## Çeşitlilik ve kapsayıcılık

Toplumda dezavantajlı kesimler ve kişiler vardır. Bu noktada
insanları genellerken söylemlerden kapsam dışında bıracak,
onları dışlanmış hissettirecek, gücendirecek ifadelerden kaçınırım.
