# **Sezon 1 Bölüm 1** Kimlik ve Aile

Ailem orta-alt seviye gelir düzeyindeydi. Hepsi işçiydi. Anneannem Necmettin
Erbakan RP’lisi, onun eşi dedemin Alparslan Türkeş MHP’cisi Almanya gurbetçisi
olduğu bir aile. 3 kızları olunca Almanya’dan dönüp Türkiyeye dönmüşler. Büyük
kardeş olan annem 5. sınıfa geçecekken Türkiyeye dönünce 2. sınıftan devam
etmiş.

Babaannem Adnan Menderes DP’cisi, onun eşi Erdal İnönü SHP’cisi polis emeklisi.
İki çocukları var. Küçük olan babam.

Benim de bir kardeşim var. 4 kişilik ANAP’çı bir ailede çekirdek ailede
yetiştim. İzmir’de babamın ailesinin polis memuruyken kendi inşa ettiği 2 katlı
müstakil bir evde oturuyorduk. Bir Tofaş şahin otomobilimiz vardı. Yazları ise
sahil kenarında bir kamp noktasında ailecek çadırda kalıyorduk. Babam Emsan
firmasında Türkiye 2. Bölge koordinatörü olduğundan genellikle haftanın 5-6 günü
evde seyahatte oluyordu. Bir süre sonra onun işleri nedeniyle çokça taşındık.
Eskişehirde 3 yılımız geçti.

Babam 40’lı yaşlardan sonra emekli oldu ve ticarete atıldı. Ekonomik durumdan
dolayı battı. Annem eski çalıştığı yerlerde sigortası yatmadığı için emekli
olamadı. Şu an halen her ikisi de günlük işlerde çalışıyorlar. Artık alt gelir
düzeyindeler.
