# Türkiyedeki açık kaynak topluluğu

Bu konuyla ilgili yazarken elimden geldiğince kimseyi incitmemeye çalışmaya özen
göstereceğim. Bazen aşırı uçta görüşlerimin olması nedeniyle, kendi ideallerimi
bu yazıya aktarsaydım bu yazıyı okunabilir bir şekilde sunmamın imkanı olmazdı.

Türkiyedeki açık kaynak topluluğu ile hiç dirsek temasınız oldu mu bilmiyorum
ben bir kaçının içinde, bir kaçına da yakınım. Elimden geldiğince faydalı olmaya
çalıştığım bir alan açık kaynak dünyası. Her ay -özellikle kendi kullandığım-
bir kaç projeye commit atarak kendimce katılımımı sağlamaya çalışıyorum.

Kimsenin benim katılımlarımdan haberi olmadığı gibi, bazen ben bile özellikle
takip ettiğim kişilerin çalışmalarından / katkılarından bi haber oluyorum.
Ülkede yapılan bir çok konferansın, konuşmanın ise “açık kaynak sevgisi”ne
rağmen “Microsoft ❤ Linux”den öte organik / çıkar odaklı ilişkiyi geçmediğini
gözlemliyorum.

Fakat bu konuşmaların hangi birinde “projelerinizde size yardımcı olacak yeni
ürün” dışında başka bir yazılımın mimarisinin konuşulduğunu veya ortak proje
geliştirmek/manifesto yayınlamak için ekip kurulduğunu gördünüz? Ben görmedim.
“Dünyada da böyle değil” argümanına saygım olsa da kendi evimin önü dururken
beni dünyadaki kirlilik ilgilendirmiyor açıkçası.

Ben yukarıdaki durumu görmediğim gibi aktif olarak başka projelere katılım
sağlayanların saygı gördüğünü, bu konferanslara konuşmacıyı geçelim konuk olarak
çağrıldığını da görmedim. Dolayısıyla o konferanslara katılımlarda her zaman
bize şeker olarak uzatılan “networking” kısmının daha çok “işsiz kalırsam bana
yararı dokunacak iş çevresi”nden ibaret olduğunu düşünmeye başladım.

Problem tanımını ortaya koyduğuma göre şimdi çözüm kısmına geçeyim,

Ortak bir platform oluşturarak;

- “katılım bekleyen” kendimizin veya topluluğun projeleri tanıttığımız,
- Bootstrap’e / PHP’e / Node.js’e v.s. nasıl commit göndeririz diye gereksinim
  analizi yaptığımız,
- Açık kaynak katılımıyla ilgili bilinmesi gerekenleri dokümante ettiğimiz,
- Kendi katılımlarımızı tanıttığımız, çözdüğümüz problemleri anlattığımız,

Bir ortam sağlamak. Bunun için en iyi ortam forum mu olur bilemedim. Ama eğer
yorumlar kısmında katılım gösterirseniz böyle bir çalışmaya en azından başlangıç
için girişmek istiyorum.
